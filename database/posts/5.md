การพิจารณาเลือกซื้อแปลงที่ดิน

แปลงที่ดินที่เราจะซื้อมีข้อกำหนดที่เรากังวลอยู่หลายเรื่องเช่นแปลงที่ดินมีรูปร่าง ไม่ใช่ทรงรูปสี่เหลี่ยม เป็นที่ดินชายธง เป็นที่ดินสี่เหลี่ยมคางหมู หรือเป็นที่ดินที่มีรูปทรงต่างๆที่ให้เราได้จินตนาการว่าจะมีผลอย่างนั้นอย่างนี้

โดยปกติแล้วแปลงที่ดิน เพียงอย่างเดียวยังไม่มีพลังฮวงจุ้ยที่จะส่งผลให้กับเจ้าของที่ดินได้ พลังฮวงจุ้ยจะเกิดขึ้นเมื่อเราสร้างอาคารขึ้นบนแปลงที่ดินนั้น และเราต้องเข้าไปอยู่ในอาคารนั้น ผลของพลังฮวงจุ้ยจึงจะส่งผลกับเราได้

แต่อย่างไรก็ตามแปลงที่ดิน ก็เป็นจุดเริ่มต้นในการที่จะกำหนด พลังฮวงจุ้ย ด้วยเช่นกัน
เนื่องจากอาคารที่เราสร้าง พลังของฮวงจุ้ยที่ได้จะแตกต่างกันไป ตามทิศทางของอาคารที่เราสร้าง ดังนั้นแปลงที่ดิน ที่เราจะซื้อหันไปทางทิศทางไหน เราก็จะได้อาคารหันไปทางทิศนั้นด้วยเหมือนกัน พลังฮวงจุ้ย ที่เกิดขึ้น จึงถือได้ว่ามันกำเนิด หรือกำหนดมาจาก แปลงที่ดินเป็นอันดับแรก ดังนั้นมันจึงมีความสำคัญ ซึ่งเราควรจะต้องพิจรณาเลือกก่อนที่เราจะซื้อ ถ้าเป็นไปได้

สำหรับแปลงที่ดินที่ไม่ใช่เป็นรูปทรงสี่เหลี่ยมก็ไม่ใช่เป็นเรื่องที่ต้องกังวลมันมีวิธีจัดการกับมัน ถ้าเรารู้วิธี

ขยายความ ว่าทิศของแปลงที่ดินมีความสำคัญอย่างไร
ในทิศแต่ละทิศ เมื่อสร้างอาคารขึ้นมาคุณสมบัติของอาคารที่จะให้พลังฮวงจุ้ยส่งผลกับผู้อยู่อาศัย จะแตกต่างกันไป และมันจะส่งผลในเรื่องต่างๆไม่เหมือนกัน และที่สำคัญมันจะทำให้อาคารที่ได้ มีอายุของอาคาร ที่ไม่เท่ากันอีกด้วย

การสร้างบ้านที่ขนาดใหญ่ สิ่งที่ต้อง พิจารณาให้มากคือเรื่องของอายุของอาคาร เมื่อเราสร้างที่อยู่อาศัยบนที่ดินแปลงนั้น ในบ้านที่มีขนาดใหญ่ การปรับแก้ไขทำได้ไม่ง่าย หากถ้ามันหมดอายุลง อายุของบ้านแต่ละหลังมีไม่เท่ากัน ตามที่เราได้เห็นทั่วไป บ้านและอาคารจะมีช่วงเวลาที่เจริญรุ่งเรือง และมีช่วงเวลาที่หมดความเจริญรุ่งเรือง ไม่ว่าจะเป็นปราสาท หรืออาคารเก่าแก่ ที่เราเคยเห็น เมื่อมันหมดอายุแล้ว คนก็จะอยู่อาศัยไม่ได้ และจะถูกปล่อยเสื่อมโทรม รกร้างไปในที่สุด

อีกประเด็นหนึ่ง ที่แปลงนั้นๆที่เราเลือกก็ควรมีทิศที่สอดคล้องกับทิศประจำตัวของแต่ละคนด้วย ก็จะยิ่งดี
