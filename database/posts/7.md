บ้านปลูกกลางน้ำ บ้านอยู่กลางลม ต้องระวัง

สัปดาห์นี้ได้มีโอกาสดูภาพยนตร์ เรื่อง the upSide เป็น ภาพยนตร์ที่สร้างจากเรื่องจริง ในหนังเขากล่าวถึงมหาเศรษฐีชาวอเมริกันที่เป็นอัมพาต เคลื่อนไหวได้เพียงส่วนคอขึ้นไป

ภาพยนตร์เรื่องนี้ เป็นตัวอย่างหนึ่ง เกี่ยวกับ ฮวงจุ้ยที่อยู่อาศัยที่เป็นปัญหา แต่ก็ไม่ได้เป็นปัญหาไปหมดเสียทีเดียว
นอกจากตัวเขาเองที่เป็นอัมพาต ภรรยาของเขาเอง ก็เป็นมะเร็ง และเสียชีวิตในช่วงที่เขาเป็นอัมพาต อีกด้วย

ครอบครัวนี้อาศัยอยู่ในอาคาร คอนโดมิเนียม Penthouse ลักษณะ เหมือนเป็นเจ้าของทั้งชั้น หมายความว่า ห้องที่เขาอาศัยอยู่ ล้อมรอบไปด้วยลมที่ปะทะกับตัวอาคารตลอดเวลา ยิ่งอยู่สูงลมยิ่งแรง พลังฮวงจุ้ยที่เกิดขึ้นก็ยิ่งแรง คล้ายๆกับลมจากทางสามแพร่งรอบทิศทาง ถ้าหากพลังฮวงจุ้ยไม่ได้รับการควบคุมก็จะเกิดพลังที่ดีอย่างมาก และพลังที่ร้ายอย่างมากพร้อมๆกันไปด้วย หมายความว่า #อยู่แล้วดีแต่มีปัญหา

ฮวงจุ้ย คือ ลมกับน้ำ ดังนั้น ที่อยู่อาศัยลักษณะคอนโดแบบนี้จะเกี่ยวข้องกับ อิทธิพลของแรงลม ยิ่งสูงลมยิ่งแรง พลังยิ่งมาก คนอยู่คอนโดถ้ารวยก็รวยจริงจัง แต่ถ้ามีปัญหาก็จะมีปัญหาจริงจังเหมือนกัน

เหมือนคนที่ปลูกบ้านอยู่อาศัยกลางน้ำ ก็เป็นปัญหาเหมือนกัน อาจดีหรืออาจมีปัญหาที่รุนแรงได้เหมือนกัน เพราะน้ำจะเป็นตัวเสริมพลังฮวงจุ้ยให้รุนแรงขึ้น ทั้งทางดีและทางร้าย เหมือนกับลมนั่นเอง "บ้านกลางน้ำ และบ้านกลางลม ต้องระวัง นะครับ"

สิ่งที่เกิดขึ้นกับชีวิต ทุกชีวิต เราหนีไม่พ้นพลังนี้ พลังฮวงจุ้ยมีทั้งส่วนพลังที่ดี และส่วนของพลังที่ทำร้ายมนุษย์
เราร่ำรวยจากพลังนี้ได้ และเราก็มีปัญหาจากพลังนี้ได้ด้วยเหมือนกัน สิ่งที่เราเห็นกันเสมอ คนร่ำรวยมีคดีความ คนร่ำรวยป่วยเป็นมะเร็ง ป่วยเป็นอัมพฤกษ์อัมพาต คนร่ำรวยมีปัญหาครอบครัว สิ่งนี้นี่ละครับคือต้นตอ

note: มีองค์ประกอบอื่นที่ต้องพิจารณาร่วมเช่น ตำแหน่งที่อยู่ ที่นั่งที่นอนในอาคาร และพฤติกรรมของแต่ละคน ในการเลือกใช้ประตูหน้าต่าง ผลที่เกิดกับแต่ละคน ก็จะแตกต่างกัน
