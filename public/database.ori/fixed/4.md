แนวทางปรับแก้ไขบ้าน # 0004

อาคารนี้เป็นตัวแทนขายไอติมวอลล์ ผมได้วางผังตัวอาคารให้ก่อนที่จะสร้าง เพิ่งได้ทราบข่าวคราวจากตัวแทนวอลล์ ของจังหวัดอื่นว่าตัวแทนของที่นี่ มียอดขายเติบโตแบบก้าวกระโดดมาตลอด หลังจากได้เข้ามาประกอบกิจการในตึกนี้

บังเอิญ ผมไปปรับแก้ไข ที่อยู่อาศัยของผู้ประกอบการอีกแห่ง เมื่ออ้างอิงถึง เขาบอกขนลุกเลยเชียว ..แหม่

อาคารนี้วางผังบ้านหันไปทางทิศตะวันตก เป็นทิศที่ มีทั้งส่วนดีและส่วนเสียที่มากพอกัน การวางผังควบคุมพลังบ้านทิศนี้ ต้องมีประสบการณ์มากพอ เพื่อดึงพลังในส่วนที่ดีของบ้านออกมาใช้ให้เต็มที่ มันจะทำให้คนที่อยู่อาศัยมีความมั่งคั่งมีความเจริญรุ่งเรือง ได้อย่างดีมาก

แต่โดยทั่วไปแล้วคนที่อาศัยอยู่ในบ้านที่ตะวันตกมีปัญหาเกือบทุกคน คนจึงกลัว บ้านทิศนี้ อีกทั้งช่วงบ่าย มันร้อนมาก จึงไม่เป็นที่นิยมในการปลูกสร้าง

แต่ถ้ารู้วิธี มันเป็นบ้านที่ดีมากหลังหนึ่งครับ
