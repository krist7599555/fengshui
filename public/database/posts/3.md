ตำแหน่งของเตาไฟในบ้านที่เป็นปัญหา

เตาไฟเป็นสิ่งหนึ่งที่สามารถช่วยกระตุ้นพลังของบ้านได้ ทั้งในทางที่ดีและในทางที่ร้าย เมื่อไฟจากเตา มันคือธาตุไฟ ที่สามารถส่งเสริมทั้งความมั่งคั่งและความหายนะได้ด้วยเหมือนกัน ซึ่งก็แล้วแต่ว่าจุดที่เราวางเตาอยู่มันอยู่ตรงไหน ที่จะส่งเสริมในเรื่องดีหรือจะส่งเสริมเรื่องร้าย

อีกทั้งเมื่อเตาไฟเมื่อถูกจุดติดไฟ อุณหภูมิเปลี่ยน ไฟจะดูดอากาศ เกิดการไหลเวียนของลมจากบริเวณรอบๆ ใกล้ๆ เตาไฟ มันจึงทำให้พลังของบ้านแข็งแรงขึ้น เป็นสองชั้น เลยทีเดียว

จากที่เราเคยรู้ในหนังสือหลายเล่มมีระบุข้อห้ามมากมายเกี่ยวกับเตาไฟ เช่น ห้ามเตาไฟอยู่ตรงประตูบ้าน ห้ามเตาไฟใกล้กับซิงค์น้ำ ห้ามนอนชั้นบนตรงตำแหน่งเตาไฟ ฯลฯ ความจริงแล้วสิ่งเหล่านี้ ไม่ใช่ต้นเหตุของปัญหาเลย อย่าไปขยับวางตามข้อแนะนำจากในหนังสือ ให้เป็นปัญหาในการใช้งานเลยครับ

แล้วอย่างไรถึงเป็นปัญหา?

บ้านทุกหลังมีจุดหายนะอยู่สองจุด สองจุดนี้ละครับที่เป็นปัญหา แล้วสองจุดนี้มันอยู่ตรงไหนของบ้าน มันไม่สามารถบอกได้ด้วยตาเห็น ซึ่งผมต้องตรวจเช็คให้ที่บ้านจึงจะทราบ

ทุกคน ที่ผมไปดูบ้านให้แล้ว ให้เปิดดูในกระดาษผังบ้านที่เขียนไว้ให้ ผมจะมีเขียนเอาไว้ 2 ตำแหน่ง ที่เป็นตำแหน่งหายนะ พื้นที่สองจุดนี้ละครับ อย่าให้มีเตาวางไว้เด็ดขาดเลย

สิ่งที่จะเกิดขึ้นถ้ามีเตาอยู่บริเวณนี้ คนในบ้านจะมีปัญหาสุขภาพรุนแรง โชคร้าย การเงิน และการงาน ก็จะมีปัญหาไปหมด

และนี่คือตัวอย่างอันหนึ่ง ของการขยับย้ายสิ่งของเพียงหนึ่งชิ้น ก็สามารถทำให้ชีวิตเราเปลี่ยนไปได้เหมือนกัน
