ในทุกๆ หนึ่งเดือน ผมมีเดินทางไปดูบ้านไม่น้อยกว่า 50 หลัง อยากให้ทุกท่านที่ผมไปบ้านดูให้ ในวันที่ได้รับคำแนะนำ ขอให้ได้จด หรืออัดบันทึกเสียง เอาไว้ให้ครบถ้วนเลยนะครับ
เพราะผมคงไม่สามารถจดจำได้หมดว่าบ้านใครเป็นบ้านใคร

ด้วยเหตุนี้ผมจึงพยายามที่ให้คำแนะนำด้วยหลักการ ที่สามารถไปดูแลตัวเองได้ ไม่จำเป็นต้องมีคำถามอะไรเพิ่มเติมอีก มีข้อสงสัยในหลักการสามารถสอบถามเพิ่มเติมได้ แต่สำหรับรายละเอียดในตัวบ้านผมจำไม่ได้แน่นอนครับ

ขอให้ทำให้ครบในทุกส่วนที่ได้แนะนำ มันมีความสำคัญในทุกเรื่อง เราต้องการพลังที่มากพอ ผลพลังที่ได้จะมาตามเนื้อผ้าที่เราทำ อันนี้อยู่ที่ตัวท่านเองว่าต้องการเป้าหมายมากน้อยแค่ไหน "ทำไม่ครบ พลังไม่พอ ยังไปไม่ได้ "

สำหรับปีนี้ทิศที่เป็นปัญหา คือทิศตะวันตกเฉียงใต้ และทิศตะวันออกเฉียงเหนือ บ้านใน 2 ทิศนี้ ถ้าได้ทำตามคำแนะนำให้ครบ ก็จะไม่เป็นปัญหา

ทิศอสูร หรือปีชง ไม่ได้มีความหมายอะไร ที่จะต้องมากังวล ถ้ารู้วิธีในการควบคุมมัน ให้ทำตามคำแนะนำ ปรับแก้ไขบ้านในทุกอย่างแล้ว เรื่องพวกนี้ก็จะไม่ใช่ปัญหาใหญ่

ถ้าพลังพื้นฐานของบ้านมีความแข็งแรงมากเพียงพอ ก็จะไม่มีความจำเป็นต้องไปตรวจปรับแก้ไขบ้านในทุกปี ในแต่ละปีอาจมีกระทบบ้างเพียงเล็กๆน้อยๆ ตามปกติ
แต่ควรตรวจบ้านทุกครั้งเมื่อมีการต่อเติมบ้าน หรือเมื่อเรารู้สึกผิดปกติ การเคลื่อนย้ายตำแหน่งสิ่งของ รวมถึงตัวเราเอง และการต่อเติมบ้าน มันมีผล ทำให้พลังของบ้านเปลี่ยนไปได้
